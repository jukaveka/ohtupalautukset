Retrospektiivi on kehitystiimin tapaaminen, joka yleensä tehdään jonkin yksittäisen iteraation, tai pidemmän ajanjakson päätteeksi. Tarkoituksena on tutkia tiimin toimintatapoja, kannustaa löydettyihin positiivisiin tapoihin, sekä kehityslähtöisesti puuttua ongelmakohtiin kehitysprosessissa.

Retrospektiivissä pyritään saamaan tiimi yhdessä keskustelemaan avoimesti hyvistä ja huonoista, kehitystä vaativista seikoista, jotka vaikuttavat kehitystyöhön. Asiat voivat olla tiimin sisäisiä, kuten kyseenalaiset toimintatavat, tai ulkoisia, kuten vaikkapa ruuhkat, jotka vaikuttavat töihin pääsemistä. 

Start, Stop, Continue, More of, Less of -tapa on metodi pitää retrospektiivi. Se perustuu ympyrään, joka on jaettu nimessä oleviin viiteen osaan (Aloite, lopeta, jatka, lisää, vähemmän). Jokainen osa-alue esitellään ja kysytään kehittäjiltä (mitä meidän pitäisi alkaa tekemään, mitä meidän pitäisi jatkaa ja niin edelleen). Nostetuista kohdista keskustellaan avoimesti ja pyritään löytämään toimenpiteitä, joita toteuttaa.

Glad, Sad, Mad -tapa on suhteellisen riisuttu versio retrospektiivistä. Kehittäjät kirjoittavat pienille lapuille huomioita viimeisestä iteraatiosta tai projektista. Nämä laput jaetaan valkotaululle kolmeen kategoriaa - Glad (asioita joihin ollaan tyytyväisiä), Sad (asioita joihin ei olla tyytyväisiä), ja Mad (ulkoisia esteitä). Taululle kertyvistä kohdista äänestetään muutama ajatus jatkokeskustelua varten. Keskustelun pääpointtina on löytää toimenpiteitä, joilla voidaan edesauttaa positiivisia huomioita, tai parantaa kyseenalaisia toimintatapoja.
